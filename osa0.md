---
layout: page
title: Osa 0
title_long: 'Johdanto'
inheader: yes
permalink: /osa0/
---

<a rel="license" href="http://creativecommons.org/licenses/by-nc-sa/3.0/">
  <img alt="Creative Commons -lisenssi" style="border-width:0" src="https://i.creativecommons.org/l/by-nc-sa/3.0/88x31.png"
  />
</a>

Kurssi on jo ohjelmointia hallitseville tarkoitettu johdanto _ohjelmistotuotantoon_, eli systemaattiseen tapaan tehdä hieman laajempia ohjelmistoja useamman hengen tiimissä ulkoiselle asiakkaalle. Erityinen paino kurssilla on niin sanotuissa ketterissä ohjelmistotuotantomenetelmissä. 

Kurssin suoritettuaan opiskelijan tulisi omata riittävät tiedolliset ja tekniset valmiudet toimia juniorikehittäjän roolissa pienessä ohjelmistotiimissä, esimerkiksi Tietojenkäsittelytieteen osaston opintojaksolla [ohjelmistotuotantoprojekti](https://github.com/HY-TKTL/TKT20007-Ohjelmistotuotantoprojekti), joka järjestetään alkukesästä 2020 myös [avoimessa yliopistossa](https://courses.helsinki.fi/fi/aytkt20007/129324912).

Hieman tarkemmin eriteltynä, suoritettuaan kurssin opiskelija
- tuntee ohjelmistoprosessin vaiheet (vaatimusmäärittely, suunnittelu, toteutus ja laadunhallinta) 
- tietää miten vaatimuksia hallitaan ketterässä ohjelmistotuotantoprosessissa
- ymmärtää suunnittelun, toteutuksen ja testauksen vastuut ja luonteen ketterässä ohjelmistotuotannossa
- ymmärtää ohjelmiston laadunhallinnan perusteet
- osaa toimia ympäristössä, jossa ohjelmistokehitys tapahtuu hallitusti ja toistettavalla tavalla

## Ilmoittautuminen

Kurssille ilmoittaudutaan [avoimen yliopiston](https://courses.helsinki.fi/fi/aytkt20006/129239628) sivuilla.

Kurssin kokeen sekä tehtävien tekeemiseen/palauttamiseen tarvitset Helsingin yliopiston käyttäjätunnuksen. Ohje tunnuksen aktivoimiseen [täällä](https://www.helsinki.fi/fi/avoin-yliopisto/opiskelu/opinnoissa-alkuun/helsingin-yliopiston-kayttajatunnus). Huomaa, että aktivoiminen onnistuu vasta ilmoittautumista seuraavana päivänä.

## Kurssin suorittaminen ja arvostelu

Kurssi alkaa 15.1. ja päättyy 30.4. Kurssin suoritusnopeus on vapaa, mutta kurssi on suunniteltu suoritettavaksi seitsemässä viikossa, jolloin viikoittain edellytettävä työmäärä on noin 10-15 tuntia.

Kurssi koostuu neljästä komponentista:
- ohjelmotuotannon teoriaa käsittelevästä kirjallinen materiaali sekä videot
- harjoitustehtävät
- miniprojekti
- kurssikoe

Kurssin voi suorittaa joko 5 tai 6 opintopisteen laajuisena. 

Kuuden opintopisteen laajuinen suoritus edellyttää _miniprojektiin_ osallistumista. 

### Teoria

Kurssin kirjallisessa materiaalissa käydään läpi ohjelmistotuotantoon liittyvää käsitteistöä ja teoriaa. Teoriamateriaalia täydentää neljä videoitua ohjelmistoalan asiantuntijaluentoa.

### Harjoitustehtävät

Kurssi sisältää seitsemän harjoitustehtäviikkoa. Etenemisnopeus kurssilla on siis vapaa, joten voit suorittaa tehtävät haluamassasi tahdissa.

Tehtäviä harjoituksissa on kahden tyyppisiä: 
- teoriaa kertaavat _monivalintatehtävät_
- ohjelmistotuotantoon liittyviä teknisempiä asioita, kuten versionhallintaa, testaamista ja ohjelmistojen konfigurointia käsittelevät _tekniset_ tehtävät

Harjoitustehtävien oletettu kuormittavuus on noin 8 tuntia "viikkojen" 1-3 aikana ja sen jälkeen 4 tuntia "viikossa". Monivalintatehtäviin vastaaminen on suhteellisen nopeaa, mutta järkevästi vastaaminen edellyttää materiaalin huolellista lukemista.

### Kurssikoe

Avoimen yliopiston Moodle-järjestelmässä tehtävä kurssikoe keskittyy teoriamateriaalissa oleviin asioihin.

Kurssilla on kolme koeajankohtaa
- lauantai 14.3.2020
- lauantai 4.4.2020
- lauantai 25.4.2020

Kokeen voi aloittaa mihin aikaan tahansa koepäivänä. Kokeessa on vastausaikaa 3 tuntia. Kokeen voi tehdä mistä tahansa riittävän hyvän internetyhteyden omaavasta paikasta.

Näiden lisäksi järjestetään uusintakoe lauantaina 9.5.2020

### Miniprojekti

Kurssin suorittaminen 6 opintopisteen laajuisena edellyttää _miniprojektiin_ osallistumista. 

Miniprojekti on ryhmässä tehtävä pieni harjoitustyö, jonka pääasiallisena tarkoituksena on projektinhallinnan sekä eräiden laadunhallintatekniikkoiden harjoittelu. 

Kukin miniprojektiryhmä koostuu 4-6 opiskelijasta, ryhmillä on myös asiakas, jota ryhmä tapaa viikoittain neljän viikon ajan. Ensimmäisellä viikolla asiakastapaamiseen tulee varata 90 minuuttia, jälkimmäisillä 30 minuuttia. 

Miniprojekteissa työskentelyyn tulee varata yhteensä noin 6 tuntia aikaa viikossa.

Jokaisen miniprojektiin osallistuvan tulee osallistua fyysiesti ainakin ensimmäiseen asiakastapaamiseen, joka järjestetään Helsingin yliopiston Kumpulan kampuksella. 

Miniprojekteja järjestetään sekä maalis- että huhtikuussa. Ensimmäisten asiakastapaamisten ajankohdasta tiedotetaan myöhemmin. 

Voit osallistua miniprojektiin siinä vaiheessa kun olet tehnyt vähintään kurssin neljän ensimmäisen viikon tehtävät.

#### Miniprojektin hyväksilukeminen

Jos olet työskennellyt vähintään kolme kuukautta (täysipäiväisenä, tai vastaavan ajan osa-aikaisena) osana ketterää ohjelmistotuotantotiimiä, voit hyväksilukea miniprojektin suorituksen työkokemuksella.

Hyväksilukeminen tapahtuu kirjoittamalla A4:n kokoinen selvitys työtehtävistäsi ja tiimisi käyttämistä sovelluskehityskäytänteistä (jos työkokemusta on paljon, riittää että kerrot jostain tiimistä, jonka osana olet toiminut).

Lähetä kirjoitelma ja sähköinen kopio työtodistuksesta sähköpostitse osoitteeseen matti.luukkainen@helsinki.fi

### Kurssin arvostelu

Kurssin voi siis suorittaa joko 5 tai 6 opintopisteen laajuisena. 

#### 6 opintopisteen suoritus

Kuuden opintopisteen suorituksessa on jaossa yhteensä 40 pistettä, jotka jakautuvat eri komponenttien kesken seuraavasti

- harjoitukset 11 pistettä
  - monivalintatehtävät 3 pistettä 
  - ohjelmointi/versionhallinta/konfigurointitehtävät 8 pistettä
- miniprojekti 9 pistettä
- koe 20 pistettä

Arvosanaan 1 riittää 20 pistettä, arvosanaan 5 tarvitaan 36 pistettä. 

Läpipääsy edellyttää vähintään puolia kokeen pisteistä.

Jos hyväksiluet miniprojektin skaalataan harjoitusten ja kokeen pistemäärän summa kertomalla se 40/31:llä.

#### 5 opintopisteen suoritua

Viiden opintopisteen suorituksessa pisteitä on jaossa 31 pistettä: harjoitukset 11 ja koe 20 pistettä. Näin saatu pistemäärä kerrotaan 40/31:llä, ja arvosana määräytyy samoin kuin 6 opintopisteen suorituksessa.

Läpipääsy edellyttää vähintään puolia kokeen pisteistä.

#### Harjoitustehtävien pisteytysperusteet

Viikoittaisista monivalintatehtävistä on siis tarjolla *3 kurssipistettä*. Täysiin kurssipisteisiin riittää 90% _monivalintakysymyspisteistä (mvp)_. 

Kaikki monivalitatehtävät ovat joukkoja väittämiä, joista jokainen voi olla oikein tai väärin. Jokaisen viikon monivalintakysymyksistä on tarjolla yksi _mvp_, joka lasketaan seuraavan kaavan mukaan: 
- jos _oikeatVastaukset/vaittamaLukumaara_ on pienempi tai yhtäsuuri kuin 0.45, on tuloksena 0 mvp:tä. 
- jos _oikeatVastaukset/vaittamaLukumaara_ on enemmän kuin 0.45, kasvaa mvp-määrä lineaarisesti siten, että kaikki kohdat oikein tuo yhden mvp:n. 

"Teknisistä" harjoitustehtävistä on tarjolla *8 kurssipistettä*. Täysiin kurssipisteisiin edellytetään 90 % normaalien laskareiden tekemistä.

### Luennot - laskuharjoitukset - miniprojekti

Kurssi siis sisältää kolme pääkomponenttia, teoriamateriaalin, harjoitustehtävät sekä miniprojektin. Komponentit ovat luonteeltaan melko erilaisia, ja se on joskus aiheuttanut hämmennystä opiskelijoiden keskuudessa.

Kurssimateriaalissa keskitytään pääosin ohjelmistokehityksen teoriaan ja käsitteistöön.

Versionhallintaa, ohjelmistojen konfigurointia, testausta ja ohjelmointia käsittelevien teknisempien tehtävien aihepiirejä ei taas teoriamateriaalissa käsitellä oikeastaan ollenkaan, poislukien testaukseen liittyvä teoria. 

Miniprojektin ideana on yhdistää teoria ja harjoituksissa käsitellyt teknisemmät asiat, ja soveltaa niitä käytännössä pienessä ohjelmistoprojektissa.

Kokeessa suurin paino on teoriassa ja sen soveltamisessa käytäntöön. Harjoitustehtävien teknisimpiä asioita, kuten versionhallintaa ei kokeessa kysytä.

Kuten kohta tulemme näkemään, ohjelmistotuotanto kattaa suuren kirjon erilaisia asioita alkaen ihmisten johtamisesta aina teknisimpiin komentoriviltä suoritettaviin operaatioihin asti. Sama heijastuu myös kurssin rakenteessa, kurssilla on eri henkisiä komponentteja, näistä yksikään ei ole muita tärkeämpi, kullakin on oma painoarvonsa kurssin arvostelussa. Teoria-asioita arvioidaan koemenestyksen perusteella, käytännöllisimpiä asioita taas "jatkuvana arviona" harjoitustehtävistä kertyvien pisteiden ja miniprojektissa suoriutumisen perusteella.

## Ohjelmistotuotantoprojekti 10 op

Kurssin suoritettuasi voit osallistua normaalisti ainoastaan Tietojenkäsittelytieteen pääaineopiskelijoille tarkoitettuun opintojaksoon [Ohjelmistotuotantoprojekti](https://courses.helsinki.fi/fi/aytkt20007/), joka järjestetään nyt ensimmäistä kertaa avoimen yliopiston toteutuksena.

Projektissa 5-6 hengen opiskelijatiimit toteuttavat ketterien menetelmien parhaita käytänteitä soveltaen ohjelmiston ulkoiselle asiakkaalle. Projekti pyrkii simuloimaan mahdollisimman realistisesti oikeassa työelämässä tapahtuvaa sovelluskehitystä.

Opintojakso järjestetään 11.5.-27.6. Osallistuminen edellyttää päivittäistä noin 6 tunnin läsnäoloa Helsingin yliopiston Kumpulan kampuksella. 

Projektiin osallistujilla tulee olla ennen projektin alkua suoritettuna tämän kurssin lisäksi kurssi [Full stack -websovelluskehitys](https://courses.helsinki.fi/fi/AYTKT21009) vähintään viiden opintopisteen laajuisena.

Projektiin otetaan enintään 30 avoimen yliopiston opiskelijaa. Jos pääsyvaatimukset täyttäviä halukkaita on enemmän, käytetään valinnan kriteerinä kaikkien avoimen yliopiston kautta suoritettujen tietojenkäsittelytieteen opintojen määrää.

Jos olet kiinnostunut projektiin osallistumisesta (etkä ole tietojenkäsittelytieteen pääaineopiskelija), lähetä sähköpostia osoitteeseen matti.luukkainen@helsinki.fi. Kerro sähköpostissa lyhyesti tietojenkäsittelyn opinnoistasi sekä mahdollisestasi alan työkokemuksesta. Kerro myös miksi haluaisit osallistua projektiin.

## Aikataulu ja sisältö

Kurssin suoritusnopeus on siis vapaa, ja ainoa deadline harjoitustehtäville on 30.4. Kurssin "ohjeellinen" suoritusaika on 7 viikkoa. Tällöin läpikäytävä teoria ja tehtävät jakautuvat seuraavasti:

### Viikko 1

- Teoria (osat [0](/osa0) ja [1](/osa1))
  - [Johdanto](/osa0)
  - [Ohjelmistotuotantoprosessin vaiheet](/osa1#ohjelmistotuotanto-ja-sen-osa-alueet) 
  - [Ketterä ohjelmistokehitys](/osa1#ketterä-ohjelmistokehitys)
  - [Scrum](/osa1#scrum)
- Harjoitustehtävät
  - [monivalintatehtävät](https://study.cs.helsinki.fi/stats/courses/ohtu2019/quiz/1) 
  - [ohjelmointi/versionhallinta/konfigurointitehtävät](/tehtavat1) 

### Viikko 2

- Teoria (osa [2](/osa2))
  - [Vaatimusmäärittely](/osa2#vaatimusmäärittely)
  - [Ketterä vaatimusten hallinta](/osa2#user-story)
  - [Sprintin suunnittelu ja hallinta](/osa2#sprintin-suunnittelu)
- Harjoitustehtävät
  - [monivalintatehtävät](https://study.cs.helsinki.fi/stats/courses/ohtu2019/quiz/2) 
  - [ohjelmointi/versionhallinta/konfigurointitehtävät](/tehtavat2) 

### Viikko 3

- Teoria (osa [3](/osa3) kohtaan _Tuotannossa tapahtuva laadunhallinta_ asti)
  - [Laadunhallinnan perusteet](/osa3)
  - [Ketterien menetelmien testauskäytänteet](/osa3#ketterien-menetelmien-testauska%CC%88yta%CC%88nteet)
- Harjoitustehtävät
  - [monivalintatehtävät](https://study.cs.helsinki.fi/stats/courses/ohtu2019/quiz/3)
  - [ohjelmointi/versionhallinta/konfigurointitehtävät](/tehtavat3)
### Viikko 4
 
- Teoria (osa [3](/osa3) kohdasta _Tuotannossa tapahtuva laadunhallinta_ alkaen, osa [4](/osa4))
  - [Tuotannossa tapahtuva laadunhallinta](/osa3#tuotannossa-tapahtuva-testaaminen-ja-laadunhallinta)
  - [DevOps](/osa3#devops) 
  - [Arkkitehtuurisuunnittelu](/osa4#ohjelmiston-arkkitehtuuri)
  - [Arkkitehtuuri ketterissä menetemissä](/osa4#arkkitehtuuri-ketterissä-menetelmissä)
  - [Olio/komponenttisuunnittelu](http://localhost:4000/osa4#olio/komponenttisuunnittelu)
- Harjoitustehtävät
  - [monivalintatehtävät](https://study.cs.helsinki.fi/stats/courses/ohtu2019/quiz/4)
  - [ohjelmointi/versionhallinta/konfigurointitehtävät](/tehtavat4)

### Viikko 5

- Teoria (osa [5](/osa5))
  - [Lean](/osa5#lean)
  - [Laajan skaalan ketterä ohjelmistokehitys](/osa5#laajan-skaalan-kettera%CC%88-ohjelmistokehitys)
  - [Ketterien menetelmien käyttö ja hyödyt tutkimuksen valossa](/osa5#ketterien-menetelmien-käyttö-ja-hyödyt-tutkimuksen-valossa)  
- Harjoitustehtävät
  - [monivalintatehtävät](https://study.cs.helsinki.fi/stats/courses/ohtu2019/quiz/5)
  - [ohjelmointi/versionhallinta/konfigurointitehtävät](/tehtavat5)

### Viikko 6

- Teoria
  - Vierailuluento Juha Viljanen Smartly (linkki luentovideoon ilmestyy tähän myöhemmin)
  - Vierailuluento Niko Laitinen Nitor (linkki luentovideoon ilmestyy tähän myöhemmin)
- Harjoitustehtävät
  - [monivalintatehtävät](https://study.cs.helsinki.fi/stats/courses/ohtu2019/quiz/6) 
  - [ohjelmointi/versionhallinta/konfigurointitehtävät](/tehtavat6) 

### Viikko 7

- Teoria
  - Vierailuluento Hannu Kokko Elisa (linkki luentovideoon ilmestyy tähän myöhemmin)
  - Vierailuluento Marko Klemetti Eficode (linkki luentovideoon ilmestyy tähän myöhemmin)
- Harjoitustehtävät
  - [monivalintatehtävät](https://study.cs.helsinki.fi/stats/courses/ohtu2019/quiz/6)
  - [ohjelmointi/versionhallinta/konfigurointitehtävät](/tehtavat7)

### Viikko 8

- Kurssikoe (Avoimen yliopiston Moodle-järjestelmässä)

### Miniprojekti

Voit osallistua miniprojektiin siinä vaiheessa kun olet tehnyt vähintään kurssin neljän ensimmäisen viikon tehtävät. Tietoa miniprojektien järjestämisestä tulossa myöhemmin.

## Typoja materiaalissa

Kun huomaat kurssimateriaalissa kirjoitusvirheitä, tee korjausehdotus. Kurssimateriaali on repositoriossa
[https://github.com/ohjelmistotuotanto-hy-avoin/ohjelmistotuotanto-hy-avoin.github.io](https://github.com/ohjelmistotuotanto-hy-avoin/ohjelmistotuotanto-hy-avoin.github.io) tiedostoissa [osa0.md](https://github.com/ohjelmistotuotanto-hy-avoin/ohjelmistotuotanto-hy-avoin.github.io/blob/master/osa0.md) jne.

Muutosehdotuksen tekeminen aloitetaan painamalla tiedoston _kynä-symbolia_:

![]({{ "/images/0-1.png" | absolute_url }})

Kun teksti on editoitu halutunkaltaiseksi, luodaan muutosehdotus sivun alalaidasta:

![]({{ "/images/0-2.png" | absolute_url }})

Tämän jälkeen vielä luodaan muutosehdotuksesta _pull request_

![]({{ "/images/0-3.png" | absolute_url }})

Kun kaikki klikkailu on tehty, syntyy materiaalirepositorioon pull request

![]({{ "/images/0-4.png" | absolute_url }})

Ja kun kurssihenkilökunta mergeää pull requestin, typo korjautuu materiaalista.
